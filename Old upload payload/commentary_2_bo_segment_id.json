{
    "segments": [
      {
        "id": "e3f10b86-72cf-4ba4-b347-4c94694539cb",
        "text_id": "607a80c5-65ac-4764-a3ca-1290de91987e",
        "content": "ཨོ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། ཕྱག་འཚལ་སྒྲོལ་མ་ནི་འཁོར་བའི་དུ་ཁ་ལས་སྒྲོལ་མ། མྱུར་མ་ནི་སེམས་ཅན་གྱི་དོན་ལ་མྱུར་མ། དཔའ་མོ་ནི ཉོན་མོངས་པ་འཇོམས་པས་དཔའ་མོ།",
        "type": "source",
        "mapping": [],
        "text": null
      },
      {
        "id": "cf654967-c3ea-4b4e-a522-758ec41616e6",
        "text_id": "607a80c5-65ac-4764-a3ca-1290de91987e",
        "content": "སྤྱན་ནི་སྐད་ཅིག་གློག་དང་འདྲ་མ། །ཞེས་པ་ནི། འོད་གསལ་བའི་དཔེའོ། །",
        "type": "source",
        "mapping": [],
        "text": null
      },
      {
        "id": "ddc8c893-a609-458d-965c-2e314133b5a4",
        "text_id": "607a80c5-65ac-4764-a3ca-1290de91987e",
        "content": "འཇིག་རྟེན་གསུམ་མགོན་ཆུ་སྐྱེས་ཞལ་གྱི། ། ཞེས་པ་ནི།  འཇིག་རྟེན་གསུམ་གྱི་མགོན་པོ་སྤྱན་རས་གཟིགས། ཆུ་སྐྱེས་ཞལ་གྱི་ཞེས་པ་ནི། དེའི་སྤྱན་ཆབ་ལས་བྱུང་བའི། པད་མའམ་ཨུཏྤལ། གེ་སར་བྱེ་བ་ལས་ནི་བྱུང་མ། །ཞེས་པ་ནི། པདྨ་ཁ་བྱེ་བ་ལས་སྒྲོལ་མ་བྱུང་བའོ། །",
        "type": "source",
        "mapping": [],
        "text": null
      },
      {
        "id": "f2606831-5e62-4937-a043-14f9a6137f48",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་སྟོན་ཀའི་ཟླ་བ་ཀུན་ཏུ། །ཞེས་པ་ནི། འོད་དཀར་བའི་དཔེའོ། ། གང་བ་ནི་ཉ་གང་བ་ལྟ་བུའོ། ། བརྒྱ་ནི་བརྩེགས་པའི་ཞལ་མ། ། ཞེས་པ་ནི། ཟླ་བ་ཉ་གང་བ་དེ་ཡང་བརྒྱ་ཕྲག་དུ་མ་སྤུངས་པ་ཙམ་གྱི་ཞལ་ལོ། །",
        "type": "source",
        "mapping": [],
        "text": null
      },
      {
        "id": "b841b5f4-3a6a-4ab6-b98d-c063f1087324",
        "text_id": "607a80c5-65ac-4764-a3ca-1290de91987e",
        "content": "སྐར་མ་སྟོང་ཕྲག་ཚོགས་པ་རྣམས་ཀྱིས། ། རབ་ཏུ་ཕྱེ་བའི་འོད་རབ་འབར་མ། ། ཞེས་པ་ནི། དེ་གཉིས་འོད་ཟེར་དཔག་ཏུ་མེད་པ་འཕྲོ་བའི་དཔེའོ། །",
        "type": "source",
        "mapping": [],
        "text": null
      },
      {
        "id": "8c57732b-a3d9-4432-b862-2f7da1b14fa7",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་གསེར་སྔོ་ནི་ཁ་དོག་གསེར་བཙོ་མའི་འོད་ལྟར་གསལ་བའོ། ། ཆུ་ནས་སྐྱེས་ཀྱི་ཞེས་པ་ནི། ཕྱག་མཚན་པད་མའོ། ། པདྨས་ཕྱག་ནི་རྣམ་པར་བརྒྱན་མ། །ཞེས་པ་ནི། ཕྱག་གཡོན་ན་པདྨ་བསྣམས་པའོ། ། སྦྱིན་པ་ནི་སྦྱིན་པའི་ཕ་རོལ་ཏུ་ཕྱིན་པའོ། ། བརྩོན་འགྲུས་༔ནི་ བརྩོན་འགྲུས་ཀྱི་ཕ་རོལ་ཏུ་ཕྱིན་པའོ། ། དཀའ་ཐུབ་ནི་ཚུལ་ཁྲིམས། ཞི་བ་ནི་ཉོན་མོངས་པ། བཟོད་པ་ནི་བཟོད་པའི་ཕ་རོལ་ཏུ་ཕྱིན་པའོ། ། བསམ་གཏན་ནི་ བསམ་གཏན་གྱི་ཕ་རོལ་ཏུ་ཕྱིན་པའོ། ། སྤྱོད་ཡུལ་ཉིད་མ་ནི་ཤེས་རབ་སྟེ། ཕ་རོལ་ཏུ་ཕྱིན་པ་དྲུག་པོ་དེ་སྤྱད་པ་ལས་སྒྲོལ་མའི་སྐུ་ཐོབ་སྟེ། དེ་མཚན་པ་ལས་ཨུཏྤལ་མཚོན་པའོ། །",
        "type": "source",
        "mapping": [],
        "text": null
      },
      {
        "id": "9ce2eb75-98c9-431c-bae1-66ecc7d8c168",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་དེ་བཞིན་གཤེགས་པའི་གཙུག་ཏོར། ། ཅེས་པ་ནི། དེ་བཞིན་གཤེགས་པ་ཐམས་ཅད་ཀྱི་དབུའི་གཙུག་ཏོར་ལྟ་བུའོ། ། མཐའ་ཡས་རྣམ་པར་རྒྱལ་བ་སྤྱོད་མ། ། ཞེས་པ་ནི། བདུད་དང་དགྲ་ལ་སོགས་པ་ཕྱིར་རྒོལ་བ་ཐམས་ཅད་ལས་རྣམ་པར་རྒྱལ་བར་སྤྱོད་པའོ། །",
        "type": "source",
        "mapping": [],
        "text": null
      },
      {
        "id": "ddf02447-0c48-47cc-b6ec-c84339e901c0",
        "text_id": "607a80c5-65ac-4764-a3ca-1290de91987e",
        "content": "མ་ལུས་ཕ་རོལ་ཕྱིན་པ་ཐོབ་པའི། །ཞེས་པ་ནི། ས་བཅུ་མ་ལུས་པའི་ངོ་བོ་ཕ་རོལ་ཕྱིན་པ་བཅུ་ཐོབ་པའོ། ། རྒྱལ་བའི་སྲས་ཀྱིས་ཤིན་ཏུ་བརྟེན་མ། ། ཞེས་པ་ནི། རྒྱལ་བའི་སྲས་ནི་བྱང་ཆུབ་སེམས་དཔའ་ཐམས་ཅད་དོ། ཤིན་ཏུ་བརྟེན་མ་ཞེས་པ་ནི། དེ་རྣམས་ཀྱིས་ཕུད་དུ་ཁུར་བའོ། །",
        "type": "source",
        "mapping": [],
        "text": null
      },
      {
        "id": "9f710d10-64e2-4543-8d16-f3303720e06a",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ཏུཏྟཱ་ར་ཧཱུཾ་ཡི་གེས། ། ཞེས་པ་ནི། ཏུཏྟཱ་རེ་ཧཱུཾ་ཞེས་སྔགས་སོ། ། ཡི་གེ་ཞེས་པ་ སྔགས་ཀྱི་ཡི་གེ་དེ་རྣམས་ཀྱི་མཐུ་དང་འོད་ཟེར་གྱིས་སོ། ། འདོད་དང་ཕྱོགས་དང་ནམ་མཁའ་གང་མ། ཞེས་པ་ནི་འདོད་ཁམས་དང་གཟུགས་ཁམས་དང་གཟུགས་མེད་ཀྱི་ཁམས་གང་བའོ། །",
        "type": "source",
        "mapping": [],
        "text": null
      },
      {
        "id": "c676aab0-3bff-4aa8-8dc2-dbda5b3e8629",
        "text_id": "607a80c5-65ac-4764-a3ca-1290de91987e",
        "content": "འཇིག་རྟེན་བདུན་པོ་ཞབས་ཀྱིས་མནན་ཏེ། ། ཞེས་པ་ འདོད་ཁམས་ཀྱི་འགྲོ་བ་ལྔ་དང་། གཟུགས་ཁམས་དང་དྲུག གཟུགས་མེད་ཁམས་དང་བདུན་མནན་པའོ། ། ལུས་པ་མེད་པར་འགུགས་པར་ནུས་མ། ། ཞེས་པ་ནི། ལུས་པ་མེད་པ་ནི་སེམས་ཅན་གྱི་དོན་མ་ལུས་པར་བྱེད་པའོ། །འགུགས་པར་ནུས་མ་ནི། རྒྱལ་པོ་ལ་སོགས་དབང་དུ་སྡུད་ནུས་པའོ། །",
        "type": "source",
        "mapping": [],
        "text": null
      },
      {
        "id": "185f8b9a-7b29-4d7b-8106-58cf52fac88a",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་བརྒྱ་བྱིན་མེ་ལྷ་ཚངས་པ། ། རླུང་ལྷ་སྣ་ཚོགས་དབང་ཕྱུག་མཆོད་མ། ། ཞེས་པ་ནི། ལྷའི་དབང་པོ་བརྒྱ་བྱིན་དང༌། མེ་ལྷ་དང་ཚངས་པ་དང་། རླུང་ལྷ་དང་། དེ་རྣམས་ཀྱི་བདག་པོར་གྱུར་པ་དབང་ཕྱུག་ཆེན་པོས་ཞབས་ལ་མཆོད་པ་འབུལ་བའོ། །",
        "type": "source",
        "mapping": [],
        "text": null
      },
      {
        "id": "ae174683-9c9f-4e0e-bfa7-ebae7d02c2e9",
        "text_id": "607a80c5-65ac-4764-a3ca-1290de91987e",
        "content": "འབྱུང་པོ་རོ་ལངས་དྲི་ཟ་རྣམས་དང་། གནོད་སྦྱིན་ཚོགས་ཀྱིས་མདུན་ནས་བསྟོད་མ། ། ཞེས་པ་ནི་འབྱུང་པོ་ནི་ཚོགས་བདག་ལ་སོགས་པའོ། །རོ་ལངས་ནི་དབང་ཕྱུག་ཆེན་པོ་ལ་སོགས་པའོ། །དྲི་ཟ་ནི་ཟུར་ཕུད་ལྔ་པ་ལ་སོགས་པའོ། །གནོད་སྦྱིན་ནི་རྣམ་ཐོས་སྲས་ལ་སོགས་པའོ། ། ཚོགས་ཀྱིས་ཞེས་པ་དེ་ལ་སོགས་པ་ལྷ་སྲིན་སྡེ་བརྒྱད་ཀྱིས་མདུན་ནས་བསྟོད་པའོ། །",
        "type": "source",
        "mapping": [],
        "text": null
      },
      {
        "id": "fab22bf5-0355-4b0f-8ca7-05204e4e4d72",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ཏྲད་ཅེས་བྱ་དང་ཕཊ་ཀྱིས། ། ཕ་རོལ་འཁྲུལ་འཁོར་རབ་ཏུ་འཇོམས་མ། ། ཞེས་པ་ནི། དྲག་པོའི་གསུང་གིས་གཞན་གྱིས་བྱས་པའི་སྦྱོར་བ་ངན་པ་བཤིག་ཅིང་ཕྱིར་བཟློག་པའོ། ། གཡས་བསྐུམ་གཡོན་བརྐྱང་ཞེས་པ་ནི་བཞུགས་ཚུལ་ལོ། ། ཞབས་ཀྱིས་མནན་ཏེ། ཞེས་པ་ནི། གོང་དུ་བཤད་པའི་དོན་ཏོ། །",
        "type": "source",
        "mapping": [],
        "text": null
      },
      {
        "id": "354082d6-18ef-4f32-bdc9-de96fb620c6c",
        "text_id": "607a80c5-65ac-4764-a3ca-1290de91987e",
        "content": "མེ་འབར་འཁྲུགས་པ་ཤིན་ཏུ་འབར་མ། ། ཞེས་པ་ནི། མེ་འབར་བའི་དབུས་ན་བསྒྱིངས་ནས་བཞུགས་པའོ། ཕྱག་འཚལ་ཏུ་རེ་འཇིགས་པ་ཆེན་མོས། ། ཞེས་པ་ནི། ཏུ་རེའི་འཇིགས་པས་བདུད་ཐམས་ཅད་སེལ་བ་སྟེ། བདུད་སྐྲག་པར་བྱེད་པས་འཇིགས་པ་ཆེན་མོའོ། ། བདུད་ཀྱི་དཔའ་བོ་རྣམ་པར་འཇོམས་མ། ། ཞེས་པ་ནི། དཔའ་བོ་ནི་ཉོན་མོངས་པའི་བདུད་དོ། །དེ་བཅོམ་པས་གསུམ་པོ་ཞོར་ལ་འཇོམས་སོ། །",
        "type": "source",
        "mapping": [],
        "text": null
      },
      {
        "id": "da2b7961-488c-4373-b962-104c6b673486",
        "text_id": "607a80c5-65ac-4764-a3ca-1290de91987e",
        "content": "ཆུ་སྐྱེས་ཞལ་ནི་ཁྲོ་གཉེར་ལྡན་མཛད། ། ཅེས་པ་ནི། ཆུ་སྐྱེས་ཞལ་ནི། པདྨ་ཁ་བྱེ་བ་ལྟར་ཡིད་དུ་འོང་བའི་དཔལ་མོའི་ཞལ་ལོ། །ཁྲོ་གཉེར་ལྡན་མཇད་ནི། ཁྲོ་མོར་བཞུགས་པའོ། ། དགྲ་བོ་ཐམས་ཅད་མ་ལུས་གསོད་མ། ། ཞེས་པ་ནི། མི་མཐུན་པའི་ཕྱོགས་ཉོན་མོངས་པ་ལ་སོགས་པ་ཐམས་ཅད་གསོད་པའོ། །",
        "type": "source",
        "mapping": [],
        "text": null
      },
      {
        "id": "cd984845-daa3-481f-b2b5-d8b46e128f2e",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་དཀོན་མཆོག་གསུམ་མཚོན་ཕྱག་རྒྱའི། ། སོར་མོས་ཐུགས་ཀར་རྣམ་པར་བརྒྱན་མ། ། ཞེས་པ་ནི། གཡོན་པའི་ཕྱག་མཐེབ་སྲིན་གྱིས་པདྨ་ཐུགས་ཀར་བསྣམས་པས་བརྒྱན་པའོ། །སོར་མོ་གསུམ་བརྐྱངས་པ་ནི་དཀོན་མཆོག་གསུམ་མཚོན་པའི་བརྡའོ། །",
        "type": "source",
        "mapping": [],
        "text": null
      },
      {
        "id": "a7228f46-4ef9-4031-8d18-75731aee72b1",
        "text_id": "607a80c5-65ac-4764-a3ca-1290de91987e",
        "content": "མ་ལུས་ཕྱོགས་ཀྱི་འཁོར་ལོས་བརྒྱན་པའི། ། ཞེས་པ་ནི་གཡས་པས་མཆོག་སྤྱིན་མཛད་པའི་ཕྱག་མཐིལ་འཁོར་ལོས་བརྒྱན་པའོ། །རང་གི་འོད་ཀྱི་ཚོགས་རྣམས་འཁྲུག་མ། ། ཞེས་པ་ནི། ཕྱག་གི་འཁོར་ལོ་ལས་འོད་ཟེར་འཕྲོས་པས་འོད་གཞན་ཟིལ་གྱིས་གནོན་པའོ། །",
        "type": "source",
        "mapping": [],
        "text": null
      },
      {
        "id": "0d580e50-a5c1-40a5-904f-af5d64dca91a",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་རབ་ཏུ་དགའ་བར་བརྗིད་པའི། །དབུ་རྒྱན་འོད་ཀྱི་ཕྲེང་བས་སྤེལ་མ། ། ཞེས་པ་ནི། ། རབ་ཏུ་དགའ་བའི་སེམས་ཅན་ཐམས་ཅད་ཀྱི་འདོད་པ་བསྐང་བ། བརྗིད་པ་ནི་གཞན་ཟིལ་གྱིས་གནོན་པའོ། །དབུ་རྒྱན་རིན་པོ་ཆེ་དུ་མའི་ཕྲེང་བས་མཛེས་པར་བྱས་པའོ། །",
        "type": "source",
        "mapping": [],
        "text": null
      },
      {
        "id": "87d956a6-25a1-42de-8bb8-91a0de75ef40",
        "text_id": "607a80c5-65ac-4764-a3ca-1290de91987e",
        "content": "བཞད་པས་རབ་བཞད་ཏུཏྟཱ་ར་ཡིས། ། ཞེས་པ་ནི། སྔགས་ཀྱིས་བཞད་སྒྲ་སྒྲོགས་པའོ། ། བདུད་དང་འཇིག་རྟེན་དབང་དུ་མཛད་མ། ། ཞེས་པ་ནི། སྔགས་ཀྱི་བཞད་སྒྲ་དེས། བདུད་དང་འཇིག་རྟེན་དབང་དུ་མཛད་པའོ།",
        "type": "source",
        "mapping": [],
        "text": null
      },
      {
        "id": "bf6a174d-be79-4c86-82df-bf2d4d32bde0",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ས་གཞི་སྐྱོང་བའི་ཚོགས་རྣམས། ། ཞེས་པ་ནི། ཕྱོགས་སྐྱོང་བཅུའོ། ། ཐམས་ཅད་འགུགས་པར་ནུས་པ་ཉིད་མ། ། ཞེས་པ་ནི། ཅི་གསུང་ཉན་པའི་སྒོ་ནས་ཕོ་ཉ་བྱེད་པའོ། །",
        "type": "source",
        "mapping": [],
        "text": null
      },
      {
        "id": "6bb98bbf-ba76-4ad5-b2c3-763f3e8ddd71",
        "text_id": "607a80c5-65ac-4764-a3ca-1290de91987e",
        "content": "ཁྲོ་གཉེར་གཡོ་བའི་ཡི་གེ་ཧཱུཾ་གིས། ། ཞེས་པ་ནི། ཁྲོ་མོར་བཞུགས་པའི་ཐུགས་ཀ་ན་ཡི་གེ་ཧཱུཾ་གིས་མཚན་པའོ། ། ཕོངས་པ་ཐམས་ཅད་རྣམ་པར་སྒྲོལ་མ། །ཞེས་པ་ནི། མི་མཐུན་པའི་ཕྱོགས་ཀྱིས་གཟིར་ཞིང་། མཐུན་པའི་ཕྱོགས་ཀྱིས་ཕོངས་པའི་སེམས་ཅན་ཐམས་ཅད་སྡུག་བསྔལ་ལས་བསྒྲལ་ནས་བདེ་བ་ལ་འགོད་པའོ། །",
        "type": "source",
        "mapping": [],
        "text": null
      },
      {
        "id": "af456df6-abdf-4277-94e6-ff92aaaf5d67",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ཟླ་བའི་དུམ་བུས་དབུ་རྒྱན། ། ཞེས་པ་ནི། ཚེས་གཅིག་ཟླ་བས་དབུ་བརྒྱན་པའོ། ། བརྒྱན་པ་ཐམས་ཅད་ཤིན་ཏུ་འབར་མ། ། ཞེས་པ་ནི། ཟླ་བ་དེ་ལས་འོད་ཟེར་འབར་བའོ། །",
        "type": "source",
        "mapping": [],
        "text": null
      },
      {
        "id": "ec7b018d-985f-433a-a709-fac8adc738d6",
        "text_id": "607a80c5-65ac-4764-a3ca-1290de91987e",
        "content": "རལ་པའི་ཁྲོད་ན་འོད་དཔག་མེད་ལས། །ཞེས་པ་ནི།  རལ་པའི་གསེབ་ན་སྣང་བ་མཐའ་ཡས་ཀྱིས་དབུ་བརྒྱན་པའོ། ། རྟག་པར་ཤིན་ཏུ་འོད་ནི་མཛད་མ། ། ཞེས་པ་ནི། སྣང་བ་མཐའ་ཡས་ཀྱིས་སེམས་ཅན་དོན་དུ་འོད་ཟེར་དཔག་ཏུ་མེད་པར་འགྱེད་པའོ།",
        "type": "source",
        "mapping": [],
        "text": null
      },
      {
        "id": "da3a6921-09d1-4eba-90bf-1e82c58b524a",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་བསྐལ་པ་མཐའ་མའི་མེ་ལྟར། ། འབར་བའི་ཕྲེང་བའི་དབུས་ན་གནས་མ། ། ཞེས་པ་ནི། བསྐལ་པ་མཐའ་མ་ཉི་མ་བདུན་ཤར་བའི་དུས་སུ་ས་རྡོ་རི་བྲག་ཐམས་ཅད་མེ་ལྟར་འབར་ནས་འོང་བས། །དེ་ལྟ་བུའི་དབུས་ན་བཞུགས་པའོ། །",
        "type": "source",
        "mapping": [],
        "text": null
      },
      {
        "id": "f52a246e-192e-426b-92ec-c0e931edf459",
        "text_id": "607a80c5-65ac-4764-a3ca-1290de91987e",
        "content": "གཡས་བརྐྱང་གཡོན་བསྐུམ་ཀུན་ནས་བསྐོར་དགའི། ། ཞེས་པ་ནི། བཞུགས་ཚུལ་སྔ་མ་ལས་བཟློག་པའོ། ། དགྲ་ཡི་དཔུང་ནི་རྣམ་པར་འཇོམས་མ། ། ཞེས་པ་ནི། མི་མཐུན་པ་ཐམས་ཅད་འཇོམས་པའོ། །",
        "type": "source",
        "mapping": [],
        "text": null
      },
      {
        "id": "a3e474c4-51bd-4829-b8c9-9fa6e0b12bde",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ས་གཞིའི་ངོས་ལ་ཕྱག་གི། མཐིལ་གྱིས་བསྣུན་ཅིང་ཞབས་ཀྱིས་བརྡུང་མ། ། ཞེས་པ་ནི། ཕྱག་གཡོན་པ་ས་ལ་བརྡབས་ནས་སྡིགས་མཛུབ་མཛད་པའོ། །",
        "type": "source",
        "mapping": [],
        "text": null
      },
      {
        "id": "7d00086b-c83c-4b65-bf5a-73f7427c204d",
        "text_id": "607a80c5-65ac-4764-a3ca-1290de91987e",
        "content": "ཁྲོ་གཉེར་ཅན་མཛད་ཡི་གེ་ཧཱུཾ་གིས། ཞེས་པ་ནི། ངག་ཏུ་ཧཱུྃ་ཞེས་བརྗོད་པས་ཕྱག་གཡས་རྡོ་རྗེ་འཛིན་པ་དེ་ལས་འོད་ཟེར་འཕྲོས་པས་འགྲོ་བ་རིགས་བདུན་གྱི་གནས་བཀང་ནས། དེ་རྣམས་ཀྱི་བར་ཆད་ཐམས་ཅད་སེལ་བས་ན། རིམས་པ་བདུན་པོ་རྣམས་ནི་འགེམས་མ། ཞེས་པའམ་ཡང་ན་ས་འོག་རིམ་པ་བདུན་ན་གནས་པའི་ཀླུ་དང་ལྷ་མིན་སོགས་དུམ་བུར་འཐོར་བར་མཛད་པའོ། །",
        "type": "source",
        "mapping": [],
        "text": null
      },
      {
        "id": "5f44a46e-beef-4d71-8193-5db7edd59b08",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་བདེ་མ་དགེ་མ་ཞི་མ། ། ཞེས་པ་ནི། བདེ་མ་ནི་ཟག་མེད་ཀྱི་བདེ་བ་དང་ལྡན་མ། དགེ་མ་ནི་བླང་བྱ་ཉོན་མོངས་པ་དང་བྲལ་བས་དགེ་མ། །ཞི་མ་ནི་སྡུག་བསྔལ་ཞི་བ་དེའི་ངང་ནས་སྤྱོད་པའོ། ། མྱ་ངན་འདས་ཞི་སྤྱོད་ཡུལ་ཉིད་མ། ། ཞེས་པ་ནི། རྟོག་པ་ཟད་པས་མྱ་ངན་འདས། སྡུག་བསྔལ་ཞི་བས་ཞི་བདེའི་ངང་ལ་སྤྱོད་པའོ། །",
        "type": "source",
        "mapping": [],
        "text": null
      },
      {
        "id": "fa0c9928-ce91-4b80-a64f-9a07668c3b17",
        "text_id": "607a80c5-65ac-4764-a3ca-1290de91987e",
        "content": "སྭཱ་ཧཱ་ཨོཾ་དང་ཡང་དག་ལྡན་པས། ། སྡིག་པ་ཆེན་པོ་འཇོམས་པ་ཉིད་མ། ། ཞེས་པ་ནི། བདག་ཆོས་སྐུའི་ངོ་བོས་ནི། གཞན་གྱི་སྤང་བྱ་ཉོན་མོངས་པ་འཇོམས་པའོ། །",
        "type": "source",
        "mapping": [],
        "text": null
      },
      {
        "id": "22c94ed3-ad60-45f5-a7c5-2d0362de44e3",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ཀུན་ནས་བསྐོར་རབ་དགའ་བའི། དགྲ་ཡི་ལུས་ནི་རབ་ཏུ་འགེམ་མ། ། ཡི་གེ་བཅུ་པའི་ངག་ནི་བཀོད་པའི། ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་པ་ཞི་བའི་སྔགས་སོ། །",
        "type": "source",
        "mapping": [],
        "text": null
      },
      {
        "id": "1be25f85-2d80-412b-a543-cd2abd283cc1",
        "text_id": "607a80c5-65ac-4764-a3ca-1290de91987e",
        "content": "རིག་པ་ཧཱུཾ་ལས་སྒྲོལ་མ་ཉིད་མ། ། ཨོཾ་ན་མཿ ཏཱ་རེ་ན་མོ་ཧ་རི་ཧཱུཾ་ཧ་ར་སྭཱ་ཧཱ། །ཞེས་པ་ཁྲོ་མོའི་སྔགས་སོ། །",
        "type": "source",
        "mapping": [],
        "text": null
      },
      {
        "id": "9dc9d95d-7f25-4ec3-99c7-c295f463b07d",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ཏུ་རེའི་ཞབས་ནི་བརྡབས་པས། ། ཧཱུཾ་གི་རྣམ་པའི་ས་བོན་ཉིད་མ། ། ཞེས་པ་ནི། ལས་ཁྲོ་མོའི་སྐུར་བསྐྱེད་པའོ། །",
        "type": "source",
        "mapping": [],
        "text": null
      },
      {
        "id": "5ba1f274-bc77-4e03-88c9-2200b03b9a7e",
        "text_id": "607a80c5-65ac-4764-a3ca-1290de91987e",
        "content": "རི་རབ་མན་དྷཱ་ར་དང་འབིགས་བྱེད། ། ཞེས་པ་ནི། སྟོང་གསུམ་གྱི་ཕྱི་རོལ་ན་རི་རབ་མན་དཱ་ར་བ་ཞེས་བྱ་བ་ཡང་ཡི་གེ་ཧཱུཾ་གི་འོད་ཟེར་གྱིས་འབིགས་པར་བྱེད་པའོ། ། འཇིག་རྟེན་གསུམ་པོ་གཡོ་བ་ཉིད་མ། ། ཞེས་པ་ནི། འདོད་ཁམས་གཟུགས་ཁམས་གཟུགས་མེད་ཁམས་གཡོ་བར་བྱེད་པའོ། །",
        "type": "source",
        "mapping": [],
        "text": null
      },
      {
        "id": "200ae3c0-bf5e-428c-aab2-ca7bef951287",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ལྷ་ཡི་མཚོ་ཡི་རྣམ་པའི། ། རི་དྭགས་རྟགས་ཅན་ཕྱག་ན་བསྣམས་མ། ། ཞེས་པ་ནི། ཟླ་བའི་དཀྱིལ་འཁོར་ལྷའི་མཚོ་ལྟ་བུའི་ཟླ་བའི་དཀྱིལ་འཁོར་ཕྱག་ན་བསྣམས་པའོ། །དེ་ཉོན་མོངས་པའི་དུག་སེལ་བའི་རྟགས་སོ། །རི་དྭགས་རྟགས་ཅན་ཞེས་པ་ཟླ་བའོ། །",
        "type": "source",
        "mapping": [],
        "text": null
      },
      {
        "id": "608024e5-6cc8-49c0-8742-5515e913815e",
        "text_id": "607a80c5-65ac-4764-a3ca-1290de91987e",
        "content": "ཏཱ་ར་གཉིས་བརྗོད་ཕཊ་ཀྱི་ཡི་གེས། ། དུག་རྣམས་མ་ལུས་པར་ནི་སེལ་མ། ། ཏཱ་ར་ཞེས་པའི་སྔགས་དེས་བརྟན་པ་དང་གཡོ་བའི་དུག་སེལ་བའོ།།",
        "type": "source",
        "mapping": [],
        "text": null
      },
      {
        "id": "1aeaf5c0-80de-424c-82c9-b6434ed6de7c",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ལྷ་ཡི་ཚོགས་རྣམས་རྒྱལ་པོ། ། ལྟ་དང་མི་འམ་ཅི་ཡིས་བསྟེན་མ། ། ཞེས་པ་གཉིས་ནི་ལྷ་ཚོགས་དེ་རྣམས་ཀྱི་དཔོན་ནམ་མི་འམ་ཅི་ཡི་རྒྱལ་པོ་ལྗོན་པ་ལ་སོགས་པས་ཞབས་ལ་མཆོད་པའོ།",
        "type": "source",
        "mapping": [],
        "text": null
      },
      {
        "id": "5bc6eded-a121-4c6b-9db6-8dedb9ad2876",
        "text_id": "607a80c5-65ac-4764-a3ca-1290de91987e",
        "content": "ཀུན་ནས་གོ་ཆ་དགའ་བའི་བརྗིད་ཀྱིས། །ཞེས་པ་ནི། ལྷའི་སྐུ་དང་སྔགས་ཀྱི་གོ་ཆའི་ཚུལ་དུ་གནས་པའོ། །",
        "type": "source",
        "mapping": [],
        "text": null
      },
      {
        "id": "1de292ea-12bb-4b2e-add4-ee925191e7a5",
        "text_id": "607a80c5-65ac-4764-a3ca-1290de91987e",
        "content": "རྩོད་དང་རྨི་ལམ་ངན་པ་སེལ་མ། ། ཞེས་པ་ མུ་སྟེགས་ཀྱི་རྩོད་པ་དང་རྨི་ལམ་ངན་པ་སེལ་བའོ། །",
        "type": "source",
        "mapping": [],
        "text": null
      },
      {
        "id": "2b52abb8-77bc-4e10-b04a-1d9864f383c3",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་ཉི་མ་ཟླ་བ་རྒྱས་པའི། ། སྤྱན་གཉིས་པོ་ལ་འོད་རབ་གསལ་མ། ། ཧ་ར་གཉིས་བརྗོད་ཏུཏྟཱ་རེ་ཡིས། ། ཤིན་ཏུ་དྲག་པོའི་རིམས་ནད་སེལ་མ། ། ཞེས་པ་ནི། ཉི་མ་ཟླ་བ་རྒྱས་པ་ནི། སྤྱན་གཡས་པ་ཟླ་བ་གཡོན་པ་ཉི་མས་མཚོན་པ་སྟེ་འོད་རབ་གསལ་མ་ནི་གོང་གི་ཉི་ཟླ་གཉིས་ལས་འོད་བྱུང་ཞིང་གསལ་བའོ། །  ཧ་ར་གཉིས་བརྗོད་ཅེས་པ་ནི་ཞི་ཁྲོ་གཉིས་ཀྱིས་སྔགས་ཀྱི་གསུང་གིས་ཤིན་ཏུ་དྲག་པོའི་རིམས་ནད་ལ་སོགས་པ་སེལ་བའོ། །",
        "type": "source",
        "mapping": [],
        "text": null
      },
      {
        "id": "66c6a78a-9ea4-4b14-aeb2-9efe897e3794",
        "text_id": "607a80c5-65ac-4764-a3ca-1290de91987e",
        "content": "ཕྱག་འཚལ་དེ་ཉིད་གསུམ་རྣམས་བཀོད་པས། ཞེས་པ་ནི། སྐུ་གསུང་ཐུགས་ལ་ཨོཾ་ཨཱཿཧཱུཾ་གསུམ་བཀོད་པའོ། །",
        "type": "source",
        "mapping": [],
        "text": null
      },
      {
        "id": "e314bed4-ac1b-4f1d-b1a9-c9a2c23b967c",
        "text_id": "607a80c5-65ac-4764-a3ca-1290de91987e",
        "content": "ཞི་བའི་མཐུ་དང་ཡང་དག་ལྡན་མ། །ཞེས་པ་ནི། ཉོན་མོངས་པ་ཞི་བའི་མཐུ་དང་ལྡན་པའོ། ། གདོན་དང་རོ་ལངས་གནོད་སྦྱིན་ཚོགས་རྣམས། ། ཞེས་པ་ནི། བར་དུ་གཅོད་པ་ཐམས་ཅད་ཞི་བའོ། ། འཇོམས་པ་ཏུ་རེ་རབ་མཆོག་ཉིད་མ། ། ཞེས་པ་ནི། ཡི་གེ་བཅུ་པའི་སྔགས་ཀྱི་མཐུས་མི་མཐུན་བའི་ཕྱོགས་ཐམས་ཅད་འཇོམས་པའོ། །",
        "type": "source",
        "mapping": [],
        "text": null
      },
      {
        "id": "00bc763c-76cf-4451-ac3d-541d25d361d3",
        "text_id": "607a80c5-65ac-4764-a3ca-1290de91987e",
        "content": "རྩ་བའི་སྔགས་ཀྱི་བསྟོད་པ་འདི་དང༌། ཞེས་པ་ནི། ཞི་བ་དང་ཁྲོ་མོའི་བསྟོད་པ་འདི། ཕྱག་འཚལ་བ་ནི་ཉི་ཤུ་རྩ་གཅིག ། གིས་བསྟོད་པ་འདི་རང་ངོ་། །",
        "type": "source",
        "mapping": [],
        "text": null
      }
    ]
  }